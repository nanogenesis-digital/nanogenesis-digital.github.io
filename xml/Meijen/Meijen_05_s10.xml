<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Constellaties</title>
                <author>Jens Meijen</author>
                <respStmt>
                    <name>Lamyk Bekius</name>
                    <resp>encoding scheme, TEI customization, encoding</resp>
                </respStmt>
            </titleStmt>
            <publicationStmt>
                <p corresp="section">Constellaties</p>
                <p corresp="session">10</p>
                <p corresp="version">5</p>
                <p corresp="total_versions">6</p>
                <p corresp="name">Jens_Meijen</p>
            </publicationStmt>
            <sourceDesc>
                <p>
                    <l>Date: 18-08-2020</l>
                    <l>Start time: 17:15:56</l>
                    <l>Duration: 01:20:47</l>
                </p>
                <p><linkGrp><link prev="04_s08" n="05_s10" next="06_s11"/></linkGrp></p>
                <p>
                    <material corresp="01_s01">Sessie-versie 1</material>
                    <material corresp="02_s04">Sessie-versie 2</material>
                    <material corresp="03_s07">Sessie-versie 3</material>
                    <material corresp="04_s08">Sessie-versie 4</material>
                    <material corresp="05_s10">Sessie-versie 5</material>
                    <material corresp="06_s11">Sessie-versie 6</material>
                </p>
            </sourceDesc>
        </fileDesc>
    </teiHeader>
    <text>
        <body>
            <p><seg>Constellaties </seg><lb/>
                <seg>Ik weet niet wanneer het begonnen is.</seg>
                <seg>Misschien op het moment dat ik de brief in mijn handen geduwd kreeg van de
                    postbode, diep in de nacht, terwijl de dauw van de nokken van de daken droop en
                    de honden blaften in de verte.</seg>
                <seg>Enkele sirenes, omineus.</seg>
                <seg>Ik vroeg me niet af waarom de postbode om middernacht de post rondbracht.</seg>
                <seg>Ik vroeg me niet af waarom er vlak daarvoor een bevel op de muur van mijn
                    slaapkamer was verschenen: 'Ga naar buiten.'</seg>
                <seg>Misschien heb ik het allemaal gedroomd.</seg>
                <seg>Toen ik de brief eenmaal op de keukentafel legde, mompelde ik bij mezelf: 'Wie
                    the fuck stuurt tegenwoordig nog een brief,' maar ik scheurde de envelop toch
                    meteen open.</seg>
                <seg>De brief was van mijn oom in Parijs, Alain, die schreef dat hij vermoord
                    was.</seg>
                <seg>'Het is jouw taak om de daders te vatten,' schreef hij.</seg>
                <seg>'Ga naar het adres onderaan <add seq="20200818172056" type="context" evidence="507-527">deze brief </add>en vraag naar de muur.</seg>
                <seg>Dan zal je kunnen zien wie het gedaan heeft.'</seg>
                <seg>Stuur dan toch gewoon een mail, Alain, idioot, mompelde ik.</seg>
                <seg>Typisch dat hij weer zo mysterieus moet doen.</seg>
                <seg>Altijd een soort schrijver geweest, Alain, de fantast.</seg>
                <seg><add seq="20200818172116" type="context" evidence="532-873"><metamark>Het overschqkelen naar de TT werkt niet goed voor mij. Dat heeft ,misschien te maken met het mompelen van een paar zinnen eerder: waar gebeurt dat? Ik denk dat het beter zou werken zonder 'mompelde hij' en met nog wat meer innerlijk gefoeter. </metamark></add>Een treinconducteur zwaait met zijn digitale ticketscanner voor mijn ogen: 'ça
                    va, m'sieur?'</seg>
                <seg>'Jaja,' mompel ik, en duw mijn verfomfaaide ticket in zijn handen.</seg>
                <lb/>
                <seg>Eenmaal in Parijs <add seq="20200818172232" type="context" evidence="888-1019"><metamark>Je gaat in de vorige paragraaf over op de TT, op de trein. De TT aanhouden? wisselt nu voortdurend. </metamark></add>nam ik de tram richting het adres op de brief.</seg>
                <seg>De Rue Cassini, naar een of andere oude astronoom.</seg>
                <seg>Onderweg denk ik erover om bij andere haltes af te stappen, de stad te zien,
                    maar iets weerhoudt me daarvan.</seg>
                <seg>Plichtsbesef misschien.</seg>
                <seg>Bij het afstappen viel de hitte als een dikke wolk over me heen.</seg>
                <seg>Alain was een flat earther, zo iemand die gelooft dat de aarde plat is.</seg>
                <seg>Hij maakte er podcasts over, had een soort online talkshow waar hij andere
                    waarheidsjagers, zoals ze elkaar noemen, uitnodigde om te bespreken wat nu
                    precies het model is: is de aarde een ruimteschip, een vliegende schotel, of
                    omkoepeld met een soort edelmetaal waarop dan de lucht geprojecteerd
                    wordt?</seg>
                <seg>Ze raakten het niet eens.</seg>
                <seg>Ik herinner me dat hij aan de Belgische kust opzij wees, van Knokke naar - denk
                    ik - Cadzand, zijwaarts, en zei: 'Kijk, je kan de stad zien van hier.</seg>
                <seg>Als de aarde rond was, zou de ronding van de aarde ervoor zorgen dat je de stad
                    niet kon zien.</seg>
                <seg>Dan was het gewoon een vlakke horizon, toch?'</seg>
                <seg>Ik knikte, begreep hem niet goed.</seg>
                <seg>'Niets bestaat,' fluisterde hij in mijn oor, als je het niet met je eigen ogen
                    kan zien.'</seg>
                <seg>Ik haalde mijn schouders op.</seg>
                <lb/>
                <seg>Nu zigzag ik tussen de norse Parijzenaars, stoot af en toe iemand aan.</seg>
                <seg>Ik loop langs een bronzen standbeeld van een jongen zonder gezicht.</seg>
                <seg>Hij houdt een masker vast dat aan twee kanten een aangezicht heeft en heft het
                    omhoog alsof het een vers afgehakt hoofd is.</seg>
                <seg>In de Rue Cassini, waar Alain woonde, staat Alains naam in de muur gebeiteld,
                    daaronder '1965-2020' en 'Voorzitter van de vereniging der Franse
                    pseudo-geologen.'</seg>
                <seg>Er zit een man op een balkon op de eerste verdieping.</seg>
                <seg>Ik groet hem en vraag of hij iets weet over mijn oom.</seg>
                <seg>Hij stelt zich voor als Marcel en zegt dat iedereen mijn oom kende.</seg>
                <seg>'We hebben veel aan hem te danken.</seg>
                <seg>Lees zijn boeken maar eens.</seg>
                <seg>Hij heeft de wereld helemaal door.</seg>
                <seg>Alles is een woord.</seg>
                <seg>Je staat nu bovenop een letter.</seg>
                <seg>Die kasseien die je ziet, dat is pure fantasie, de muren hier een hallucinatie,
                    allemaal symbolen.'</seg>
                <lb/>
                <seg>*** </seg><lb/>
                <seg>Alain zat naast me aan een lange tafel op het terras op de verjaardag van een
                    van mijn neefjes.</seg>
                <seg>Een vijver vlakbij, enkele vette koivissen erin, een pompje deed het water
                    kabbelen.</seg>
                <seg>'Bedenk eens een woord,' zei hij, 'gewoon een woord, eender welk woord.</seg>
                <seg>Je zal zien - zodra je het bedenkt, bestaat het.</seg>
                <seg>Dan ligt het voor je voeten en kan je het eender waar laten verschijnen.</seg>
                <seg>Onze hele wereld bestaat uit woorden en niks anders dan woorden.'</seg>
                <seg>Alain was een zonderling, dat wist ik al, maar als kind weet je nog niet wat
                    een beetje gek is en wat totaal gestoord is.</seg>
                <seg>Ik bedacht een woord: vijverstoel.</seg>
                <seg>Het woord verscheen vlakbij ons.</seg>
                <seg>Het bestond.</seg>
                <seg>Iedereen had het kunnen zien, als ze maar opzij hadden gekeken, als ze maar
                    wilden.</seg>
                <lb/>
                <seg>*** </seg><lb/>
                <seg>Ik bedank de man op het balkon<add seq="20200818180536" type="context" evidence="1048-1069">, Marcel dus, </add>en vraag me af wat ik nu moet doen.</seg>
                <seg>De enige logische stap is verdachten ondervragen in de buurt.</seg>
                <seg>Dat spreekt voor zich.</seg>
                <seg>Het voelt alsof ik het al wist vooraleer ik erover nadacht.</seg>
                <seg>Er druipt iets van het balkon waar de man op zit, een vloeistof die op de stoep
                    spettert, een plasje vormt naar de kasseiweg.</seg>
                <seg>'Ik ben aan het smelten,' lacht hij.</seg>
                <seg>Hij heft een been omhoog om te tonen dat hij ze in een teiltje ijswater heeft
                    zitten, en veegt met een doek over zijn voorhoofd.</seg>
                <seg>Ik krijg het gevoel dat ik de man iets zou moeten vragen, maar tegelijk lijkt
                    het de bedoeling dat ik het vergeet te vragen.</seg>
                <seg>Verderop in de straat verkoopt iemand glimmende braadkippen, draaiend aan zo'n
                    metalen staaf.</seg>
                <seg>De zon brandt in mijn nek.</seg>
                <seg>Zonnebrand vergeten.</seg>
                <seg>De kip pruttelt, sist een beetje, lijkt me plots obsceen naakt op die spies -
                    het sissen lijkt op fluisteren, alsof het me iets wil vertellen.</seg>
                <seg>De verkoper kijkt me aan, vraagt of ik misschien liever in het Engels
                    bestel.</seg>
                <seg>'Nee, bedankt,' zeg ik haastig in het Frans, 'Het is me wat te warm.'</seg>
                <seg>Ik loop verder zonder echt na te denken over waar ik nu heen moet - Alains
                    instructies waren niet helemaal duidelijk.</seg>
                <seg>Ik loop over een grote boulevard met bomen aan weerszijden en brede wandelpaden
                    en kom zo aan een druk kruispunt.</seg>
                <seg>Een auto maakt een geluid als een uitgehongerde beer, rauw en diep, en speelt
                    luide muziek door een open raam; het is een helblauwe Subaru Impreza met een
                    enorme spoiler die een eindje verderop voor het stoplicht staat.</seg>
                <seg>De muziek is van Cher, geloof ik: 'If I could turn back time...</seg>
                <seg>If I could find a way...</seg>
                <seg>I'd take back those words that-' de auto trekt brullend op, draait met piepende
                    banden <add seq="20200818180608" type="context" evidence="1070-1079">linksaf </add>over het kruispunt en verdwijnt.</seg>
                <seg>Mijn ogen vallen op een plas water die achter me aan gelopen is, tegen de
                    zwaartekracht in, <add seq="20200818180646" type="context" evidence="1086-1131">omhoog, over een boulevard</add><del seq="20200818180656" type="context" evidence="1132-1141">de boulevard op</del>.</seg>
                <seg>Voor de rest zijn de straten uitgedroogd, stoffig.</seg>
                <seg>Het is het ijswater van de man op het balkon, dat voel ik.</seg>
                <seg>De plas <add seq="20200818180719" type="context" evidence="1157-1200"><metamark>Voelt wat statisch voor een plas</metamark></add>steekt me voorbij en leidt me naar het donkergroene kruis van een
                    apotheek, Pharmacie de la Glacière.</seg>
                <seg>Ik ga op de apotheek af, maar dan <add seq="20200818180742" type="context" evidence="1217-1319"><metamark>Ik wil mijn disbelief suspenden; maar wijzen kan toch echt alleen met een vinger of pijl</metamark></add>wijst de plas me niet naar de deur maar naar
                    een riooldeksel ernaast.</seg>
                <seg>Het water stroomt door het gat van het deksel.</seg>
                <seg>Ik ga op het deksel af en hoor verschillende gedempte stemmen door elkaar
                    praten.</seg>
                <seg>Het lijkt een soort chaotische vergadering.</seg>
                <seg>Ik ga liggen, verbrand mijn handen aan het deksel, en hou mijn oor aan het
                    gat.</seg>
                <seg><add seq="20200818180814" type="context" evidence="1323-1397"><metamark>Als het door het gat gevloeid is, kan het hem toch niet verkoelen?</metamark></add>Het ijswater verkoelt me.</seg>
                <seg>Ze hebben het over het uurschema van de metro, en dan vooral de vraag of alle
                    metro's nu echt op hetzelfde moment vertrekken, 's ochtends.</seg>
                <seg>Ze gaan een experiment uitvoeren: iemand gaat aan elk station staan met een
                    walkie-talkie, en oui zeggen wanneer de eerste metro vertrekt.</seg>
                <lb/>
                <seg>'We moeten nog informatie doorgeven aan onze afluisteraar,' zegt een van de
                    stemmen.</seg>
                <lb/>
                <seg>'Juist.'</seg>
                <seg>Geritsel van papier.</seg>
                <seg>'Lees de graffiti of volg de plas; meer kunnen we je echt niet helpen.</seg>
                <seg>Doe wat beter je best, anders komen we niet vooruit.'</seg>
                <lb/>
                <seg>'Goed.</seg>
                <seg>Volgende agendapunt.'</seg>
                <lb/>
                <seg>Ik sta op en kijk rond of er ergens graffiti op de muur hangt.</seg>
                <seg>Even denk ik erover om het deksel te openen en te vragen hoe ze wisten dat ik
                    hen afluisterde, en hoe ze weten dat ik hier op een missie ben <add seq="20200818180910" type="context" evidence="1414-1464"><metamark>Misschien leuker om dit niet te benoemen?</metamark></add>als een soort
                    detective.</seg>
                <seg>Er verschijnt graffiti naast de apotheek, op de gevel van een cafeetje.</seg>
                <seg>'Denk aan de muur,' staat er, in van die maar half leesbare kunstige
                    graffitiletters.</seg>
                <seg>Ik knipper met mijn ogen in het felle zonlicht, en nu staat er 'Zoek de
                    muur.'</seg>
                <seg>Nu begrijp ik het.</seg>
                <seg>De woorden zijn wegen.</seg>
                <seg>Ze proberen me ergens heen te leiden - maar ik heb nog steeds de keuze om niet
                    verder te lezen, te blijven stilstaan, hier, mezelf op te houden als een
                    hardloper die ter <add seq="20200818182737" type="context" evidence="1484-1511"><metamark>Vlaams-Nederlands</metamark></add>plaatste trappelt, een dobberende zwemmer, een vertraging aan
                    te brengen door tegen mezelf te blijven praten.</seg>
                <seg>Door te kijken naar de bloesems die verspreid liggen over de straten, afkomstig
                    van enkele enorme acacia's langs de boulevard, te kijken naar een oude man en al
                    even oude vrouw op het terras van het cafeetje, bloesems in hun zilveren haar,
                    die giechelen om een man die in een hondendrol gestapt is met zijn witte
                    sneakers, net op het moment wanneer ik kijk; hij schraapt foeterend met zijn
                    zool langs de stoeprand.</seg>
                <seg>Alleen zo kan ik het tegenhouden, deze ongewilde progressie.</seg>
                <seg>Achteruitgaan lukt niet meer, of toch moeilijk.</seg>
                <seg>Ik sta nog steeds stil.</seg>
                <seg>Ik kan wegkijken van de woorden op de muur van het cafeetje, naar de gescheurde
                    bleke gevel van het verzekeringskantoor aan de overkant van de straat, maar dan
                    verschijnt de graffiti daar.</seg>
                <seg>Niemand lijkt het te merken, de tekst die van de ene naar de andere kant
                    geteleporteerd is.</seg>
                <seg>Nee, de tekst verschijnt niet, ze was er altijd al; ik heb gewoon te goed
                    gekeken, te helder.</seg>
                <seg>Ik ga naar het verzekeringskantoor toe om de tekst beter te kunnen zien.</seg>
                <seg>Een man op een elektrische step zoeft langs me heen, roept me iets na dat op
                    con lijkt, wat ik op mijn beurt dan weer vind lijken op het kwaken van een
                    eend.</seg>
                <seg>Ik roep dat hij zijn vette luie muil moet houden.</seg>
                <seg>Iemand van in het verzekeringskantoor kijkt naar buiten om te zien wat er
                    gaande is, legt de handen tegen het glas als om te voelen of de ruit wel
                    degelijk van smetteloos gepoetst glas is en niet gewoon een krachtveld dat de
                    kantoormedewerkers binnen moet houden.</seg>
                <seg>Het is een jongeman, zie ik, nauwelijks twintig.</seg>
                <seg>Hij kijkt me aan.</seg>
                <seg>Ik kom dichterbij.</seg>
                <lb/>
                <seg>De graffiti ben ik intussen al vergeten, al denk ik er wel aan want ik praat
                    erover tegen mezelf, maar de het belang van de <add seq="20200818182800" type="context" evidence="1516-1563"><metamark>En de plas? Bestaat die niet uit woorden?</metamark></add>graffiti is me intussen
                    ontgaan.</seg>
                <seg>Het gaat ook niet om de tekst maar om de wegen die de tekst me toont.</seg>
                <seg>Ja, zoiets.</seg>
                <seg>De jongeman maakt een gebaar naar de deur en schudt zijn hoofd.</seg>
                <seg>Ik knik, al heb ik geen idee wat hij bedoelt.</seg>
                <seg>Hij lacht en steekt zijn duim op.</seg>
                <seg>Zijn mond beweegt en ik hoor hem plots Nederlands praten met de stem van De
                    Cock uit Baantjer, zo'n nineties-detective waarin er niets bestaat buiten
                    Amsterdam.</seg>
                <seg>Hij zegt: 'Ik kan niet uit dit kantoor.</seg>
                <seg>Je moet de sleutel vinden om de deur te openen.</seg>
                <seg>Ik zit er al dagen, want het kantoor is failliet en niemand komt nog
                    kijken.'</seg>
                <seg>Ik vraag hem of ik de deur niet gewoon kan intrappen.</seg>
                <seg>'Nee,' zegt hij, 'je moet de sleutel hebben.</seg>
                <seg>Anders kan je me fysiek wel uit het kantoor halen, maar niet mentaal.</seg>
                <seg>Niet echt, snap je.'</seg>
                <seg>Volgens De Cock vinden alle moorden plaats in een soort microkosmos.</seg>
                <seg>Misschien alle verdwijningen ook wel.</seg>
                <seg>Zodra iemand meegenomen is, belandt hij of zij in een soort andere dimensie,
                    een wegmaakkamer, een bergplaats.</seg>
                <seg>Het is dan de taak van de detective om die opbergplaats te vinden.</seg>
                <seg>Eigenlijk ben je dan lekker interdimensioneel bezig.</seg>
                <seg>Zijn de woorden me dan van de ene naar de andere dimensie aan het leiden?</seg>
                <seg>Of laten ze me zien dat we niet op een plat papieren vlak leven, maar eigenlijk
                    een platgedrukte verzameling symbolen zijn in een wereld die ook in de diepte
                    groeit, die daar moerassen maakt, bossen laat groeien, wortels uitstrekt om
                    doorheen een galactische leegte te woekeren - plekken die we nooit zullen
                    zien.</seg>
                <seg>Ik ken enkel de muren van deze stad, de zoektocht die maar niet lijkt te
                    eindigen.</seg>
                <seg>Eigenlijk verander je niet van dimensie, je ziet gewoon dat er altijd al meer
                    dimensies waren, meer richtingen, meer mogelijkheden.</seg>
                <seg>De jongeman is intussen van het raam verdwenen.</seg>
                <seg>De stem van De Cock eveneens.</seg>
                <seg>Ik zet mijn handen tegen het glas en kijk naar binnen in de donkere
                    kantoorruimte.</seg>
                <seg>Enorme MacBooks staren me aan.</seg>
                <seg>Reusachtige vierkante ogen.</seg>
                <seg>De tekst die naar me terugkijkt.</seg>
                <seg>Ik ben al een tijd gestopt met ter <add seq="20200818182924" type="context" evidence="1600-1616"><metamark>Zie eerder</metamark></add>plaatste te trappelen, besef ik nu, en de
                    tekst heeft me onverbiddelijk meegesleurd.</seg>
                <seg>Dit is een waarschuwing: ik word door enorme ogen in de gaten gehouden.</seg>
                <seg><add seq="20200818182938" type="context" evidence="1620-1641"><metamark>Hij ziet de lezers?</metamark></add>Ogen die, als ze dat zouden willen, al weten hoe dit eindigt, hoe álles
                    eindigt; alsof ze gewoon door de bladzijden van de tijd kunnen bladeren en zo de
                    toekomst en het verleden tegelijk kunnen zien.</seg>
                <seg>Maar ze doen het niet.</seg>
                <seg>Ofwel omdat ze het anders te makkelijk zouden vinden, ofwel omdat ze het
                    spannend vinden om niet te weten hoe het met me afloopt.</seg>
                <seg>Ik ben een gladiator, de toeschouwers zijn waarzeggers.</seg>
                <lb/>
                <seg>*** </seg><lb/>
                <seg>'Trek een kaart.</seg>
                <seg>Het maakt niet zo veel uit welke.</seg>
                <seg>Je zal telkens de juiste trekken, de kaart waar het universum je heen
                    drijft.'</seg>
                <lb/>
                <seg>Ik trok een kaart en draaide 'm om.</seg>
                <seg><add seq="20200818182954" type="context" evidence="1671-1719"><metamark>Eerder omgekeerd? een kroon kan niet doorheen een zwaard? </metamark></add>Een zwaard met een brandende kroon doorheen.</seg>
                <lb/>
                <seg>'Deze kaart gaat over inzicht, intellect, het cerebrale.</seg>
                <seg>Trek nog een kaart.'</seg>
                <lb/>
                <seg>Gewoonlijk geloofde ik niet in dat soort dingen, maar de man had vriendelijk
                    aangedrongen, en dan krijg ik al snel het gevoel dat ik uitverkoren ben om <add seq="20200818183020" type="context" evidence="1739-1757"><metamark>Wie is hier 'hen'? </metamark></add>hen
                    daarin te volgen.</seg>
                <seg>De volgende kaart was eentje met verschillende drinkbekers erop.</seg>
                <lb/>
                <seg>'Je zal tot een besef komen in de toekomst, een besef dat je ergens heen zal
                    leiden waar weinigen je zijn voorgegaan.</seg>
                <seg>Trek nog een laatste kaart.'</seg>
                <lb/>
                <seg>Het was eentje met een muur, een bliksemschicht die insloeg op de muur, en
                    botten die aan de andere kant van de muur opgestapeld lagen.</seg>
                <seg>De waarzegger legde zijn hand over zijn mond.</seg>
                <seg>De kralen aan zijn arm rinkelden.</seg>
                <seg>Ik trok mijn wenkbrauwen vragend op.</seg>
                <lb/>
                <seg>'Als je niet voorzichtig bent en je grenzen niet kent, zal het besef je
                    ondergang betekenen.'</seg>
                <lb/>
                <seg>Ik schoot in de lach.</seg>
                <seg>Per ongeluk natuurlijk, en kinderachtig, maar soms is het gewoon zo.</seg>
                <seg>Een uitverkoren lach.</seg>
                <seg>Hij schudde zijn hoofd, misnoegd.</seg>
                <seg>Toen ik mijn tranen weggeveegd had, zei ik: <add seq="20200818183052" type="context" evidence="1770-1944"><metamark>Wanneer speelt dit zich af? Je lijkt een soort parallel te trekken tussen het Barnum-effect en een plot, maar misschien hoort dit al eerder plaats te vinden? Waar kan hij niets aan doen?</metamark></add>'Tja, ik kan er toch niks meer aan
                    doen nu.'</seg>
                <lb/>
                <seg>*** </seg><lb/>
                <seg><add seq="20200818183143" type="context" evidence="2063-2100"><metamark>Hier verlies ik de connectie met de zoektocht wat. Verliest een beetje intensiteit hier. </metamark></add>Van het kantoor loop ik verder over de boulevard.</seg>
                <seg>Honger.</seg>
                <seg>Ik hup een boulangerie binnen en bestel een broodje tradigrain, wat me een
                    beetje doet denken aan een tardigrade, zo'n minuscuul wezentje dat overal in het
                    water zit, een waterbeer.</seg>
                <seg>Terwijl ik afreken vliegt een wesp de bakkerij binnen, kruipt vervolgens onder
                    een spleet tussen het glas dat de broodjes afschermt van al te veel spugende
                    klanten, en begint met een pulserend onderlijf een van de broodjes te
                    steken.</seg>
                <seg>Buiten zit ik op een bankje.</seg>
                <seg>Er zitten kleffe, taaie vijgen en zongedroogde tomaten op de tradigrain.</seg>
                <seg>Een hoop oude mensen schuifelen dezelfde straat in met lege tassen, en een even
                    grote stroom ouderen schuifelen weer die straat uit met preistronken en
                    baguettes die uit hun tassen priemen.</seg>
                <seg>De stad lokt me weer; fijn dat ze me even een middagpauze gunde.</seg>
                <seg>Aan de rand van het plein staat in het groot MARKT op de grond gekalkt - gek
                    dat het er niet in het Frans staat.</seg>
                <seg>Op de markt lopen gefluoveste mensen rond met felgekleurde waterpistolen om
                    mensen te besproeien.</seg>
                <seg>Verkoeling.</seg>
                <seg>Sommigen hebben van die super soakers waar je eerst mee moet pompen om druk te
                    ontwikkelen.</seg>
                <seg>Er staat ook een ambulance in de buurt om flauwgevallen bejaarden weer bij
                    bewustzijn te helpen.</seg>
                <seg>Een van de kramen bevat enkel eieren, in een paar verschillende groottes - XS,
                    S, M, L en XL - maar in alle mogelijke kleuren.</seg>
                <seg>Er staan bordjes bij de verschillende kleuren: purper-en-goudgestreept,
                    nachtelijkevijverindigo, burenruziefuchsia, kerststronkrood,
                    klokkenspelblauw.</seg>
                <seg>De man ziet me gebiologeerd naar de bordjes staren.</seg>
                <lb/>
                <seg>'Mooi he?'</seg>
                <seg>vraagt hij.</seg>
                <seg>Hij lijkt Canadees Frans te spreken.</seg>
                <seg>Ofwel is hij erg dronken.</seg>
                <lb/>
                <seg>'Ja, creatief is het wel.</seg>
                <seg>Je hebt mooie namen bedacht.</seg>
                <seg>Goeie marketing.'</seg>
                <lb/>
                <seg>'Het zijn ook allemaal eieren van verschillende dieren.</seg>
                <seg>Unieke wezens.</seg>
                <seg>Galapagoshagedissen.</seg>
                <seg>En perfect eetbaar, volledig volgens de EU-richtlijnen.'</seg>
                <lb/>
                <seg>'Komen al die eieren van verschillende dieren?'</seg>
                <seg>Hij knikt.</seg>
                <seg>'Zijn het niet gewoon kippeneieren en ganzeneieren die je beschilderd
                    hebt?</seg>
                <seg>Deed ik vroeger ook met Pasen.'</seg>
                <seg>Hij schudt woedend zijn hoofd.</seg>
                <lb/>
                <seg>'Ik zweer het, j't'jure m'sieur,' roept hij met zijn vinger voor mijn
                    neus.</seg>
                <seg>Ik vraag me af of dit ook een teken is, of een doodlopende straat waar ik per
                    direct weer uit moet manoeuvreren.</seg>
                <seg>Ik neem zijn wijzende hand vast, sluit mijn ogen, en beweeg in de richting die
                    het meest juist aanvoelt.</seg>
                <seg>De eierverkoper wijst naar links, verder over de markt.</seg>
                <seg>Hij is opgehouden met zweren.</seg>
                <seg>Even denk ik dat <add seq="20200818183221" type="context" evidence="2124-2134"><metamark>ook hij?</metamark></add>hij weer met de stem van De Cock gaat spreken, maar dat
                    gebeurt niet.</seg>
                <seg>Hier valt weinig informatie te rapen.</seg>
                <lb/>
                <seg>*** </seg><lb/>
                <seg>Soms droom ik dat ik op een vliegtuig zit met allemaal bekende
                    muzikanten.</seg>
                <seg>De passagiers wisselen naarmate ik naar andere muziek luister, maar ze zijn
                    altijd erg bekend.</seg>
                <seg>En de piloot roept dan om dat hij geen idee heeft waar hij heen moet vliegen,
                    want iedereen heeft een andere bestemming of zoiets, en als antwoord beginnen de
                    muzikanten dan te spelen.</seg>
                <seg>Vaak ook hun bekendste nummers.</seg>
                <seg>Als het Bob Dylan is, spelen ze Hurricane; het enige van zijn nummers dat ik
                    geen kattengejank vind.</seg>
                <seg>Op het vliegtuig ben ik de enige die geen instrument speelt, en dat hebben ze
                    meestal snel door, en dan stemmen ze om me van het vliegtuig te zetten, en dan
                    gooien ze me uit het vliegtuig en zie ik de wolken, de sterren, de witte
                    aardbodem met de zwarte tekens, woorden die je pas kan lezen wanneer je er ver
                    boven zweeft maar die je zelfs niet kan bedenken wanneer je ertussen leeft,
                    wanneer je de woorden bent, erin geboren wordt en erin sterft.</seg>
                <seg>Je kan niet zien waar je in ondergedompeld bent.</seg>
                <seg>Je eigen meningen, houdingen, bestemmingen.</seg>
                <seg>En je nadert de grond, de woorden drijven weer uit elkaar, zo ver dat het geen
                    letters maar gebouwen zijn, dat het geen klanken maar honden verdronken in
                    zwembaden zijn, kinderen op schommels, ijstheekannen op tafel en de zomerlucht;
                    en dan zie je het: de aarde is zo vlak als maar kan zijn, hoogstens licht
                    gewelfd, een rib geplukt uit de romp van een ongelukkig man.</seg>
                <lb/>
                <seg>*** </seg><lb/>
                <seg>Verderop op de markt staat een kraampje met vinylplaten.</seg>
                <seg>Ik kijk even in de bakken en zie enkel platen van Bob Dylan, zelfs meerdere
                    exemplaren van hetzelfde album, heruitgaves, liveversies, verzameledities - aan
                    de kassa ligt zelfs een ondertekend exemplaar in een glazen beschermdoos.</seg>
                <seg>Ik vraag aan de marktkramer: 'Bent u verzamelaar?'</seg>
                <seg>Ze knikt en antwoordt: 'Ik heb de grootste collectie Bob Dylanplaten ter
                    wereld.</seg>
                <seg>Dit zijn enkel de exemplaren die ik niet meer moet hebben.</seg>
                <seg>Thuis heb ik nog veel meer.'</seg>
                <lb/>
                <seg>'Zijn ze allemaal tweedehands?'</seg>
                <lb/>
                <seg>'Nee hoor, de meeste zijn wel vijfdehands geloof ik.</seg>
                <seg>Ik luister er zelf ook niet meer naar.</seg>
                <seg>Dat vermindert de waarde.'</seg>
                <lb/>
                <seg>'Vanwaar de fascinatie?'</seg>
                <lb/>
                <seg>'Ik weet niet.</seg>
                <seg>Het is zo gegroeid.</seg>
                <seg>Of nee, eigenlijk ben ik ermee geboren.</seg>
                <seg>Mijn grootvader deed het al, en mijn vader, en dus ik ook.</seg>
                <seg>Alsof we gewoon nooit anders gedaan hebben.'</seg>
                <lb/>
                <seg>'Kan je je nog veel herinneren van je vader?'</seg>
                <lb/>
                <seg>'Wat is dat nu voor een vraag?'</seg>
                <seg>bromt ze.</seg>
                <lb/>
                <seg>'Gewoon, uit interesse.</seg>
                <seg>Wat weet je over Alain Fournier?'</seg>
                <lb/>
                <seg>'Beschuldig je me ergens van?'</seg>
                <lb/>
                <seg>'Ik ben van een geheime dienst.'</seg>
                <lb/>
                <seg>'EEN geheime dienst?</seg>
                <seg>Niet DE geheime dienst?'</seg>
                <lb/>
                <seg>'Je hoeft niet meer te weten dan dat.</seg>
                <seg>Bob Dylan is trouwens zo overschat dat het zielig wordt.</seg>
                <seg>Verdiende absoluut geen Nobelprijs.'</seg>
                <lb/>
                <seg>'Rot op.'</seg>
                <seg>De vrouw duwt me uit haar Bob Dylan-paleis.</seg>
                <seg>'Pisvodje dat je bent.'</seg>
                <lb/>
                <seg>Ik loop verder over de markt en wacht tot het universum me een nieuwe
                    aanwijzing in de handen duwt.</seg>
                <seg>De eierverkoper had mijn ontmoeting met de andere verkoper gezien.</seg>
                <seg>Hij wandelt een eindje met me mee over de markt.</seg>
                <seg>'Je bent jezelf niet echt populair aan het maken hier.</seg>
                <seg>Een detective moet onopvallender te werk gaan.'</seg>
                <lb/>
                <seg>'Hoe weet je-' </seg><lb/>
                <seg>'Dat zie je toch zo, man.</seg>
                <seg>Wat kom je hier anders doen?</seg>
                <seg>Je ziet er niet hip genoeg uit om een toerist te zijn, en je Frans is te
                    hakkelig om een local te zijn.'</seg>
                <seg>Ik wil iets zeggen over zijn haast komische accent.</seg>
                <seg>'Wat onderzoek je?'</seg>
                <lb/>
                <seg>'De verdwijning van m'n oom.</seg>
                <seg>Hij was een belangrijk man, een voormalig schaatskampioen die in de winter
                    altijd oefende op de Seine, stiekem, in het donker.</seg>
                <seg>Dat zou het makkelijker maken om aan te voelen welke groeven in het ijs je moet
                    ontwijken.</seg>
                <seg>In de zomer zat hij dan zonder hobby - werken deed hij niet - en dan ging hij
                    vaak zwemmen in de Seine, gewoon ronddobberen eigenlijk, want hij kon beter
                    drijven dan zwemmen, of soms wat ratten vangen en als dikke trossen
                    binnenbrengen bij het département sanitaire voor een kleine vergoeding, en hij
                    kerfde soms ook boodschappen in muren, liefst vlak onder het
                    wateroppervlak.</seg>
                <seg>Hij was ongelooflijk rijk geworden door puur toeval, en ik moet zijn
                    verdwijning oplossen om de erfenis te krijgen.'</seg>
                <seg>De eierverkoper knikt.</seg>
                <seg>Ik vraag me af of ik dit al wist, kon aanvoelen, of dat de stad dit net aan me
                    verteld heeft.</seg>
                <lb/>
                <seg>'Ah, maar je bent niet de enige die dat meegemaakt heeft.</seg>
                <seg>Eigenlijk was er vorige week nog iemand die me exact hetzelfde vertelde.</seg>
                <seg>Hij zei ook dat mijn eieren beschilderd waren, de klootzak.</seg>
                <seg>Je bent dus niet echt een uitzondering, eerder de regel.</seg>
                <seg>Grappig eigenlijk.</seg>
                <seg>Nu, ik weet niet of het echt vorige week was, m'n tijdsbesef -' Hij zwijgt
                    abrupt.</seg>
                <seg>We zijn gestopt aan de rand van de markt, net op de gekalkte T van MARKT.</seg>
                <seg>'Veel succes met je zoektocht.</seg>
                <seg>Ik kan niet verder - ik moet op m'n eieren letten.'</seg>
                <lb/>
                <seg>*** </seg><lb/>
                <seg>Hoe ben ik hier eigenlijk beland?</seg>
                <seg>Ik kan me nauwelijks voorstellen dat ik ooit niet in Parijs was, dat er een
                    wereld bestaat buiten de microkosmos van deze stad, zelfs van deze paar straten
                    die me zo bekend voorkomen.</seg>
                <seg>Wanneer heb ik de brief gehad?</seg>
                <seg>Hoe ben ik hier geraakt?</seg>
                <seg>Ik herinner me dat ik aan de brievenbus stond te wachten en iemand me de
                    envelop in mijn handen duwde, en dat ik op de trein zat en iemand me vroeg of ik
                    een wafeltje van de catering wilde delen, maar het voelt alsof ik me de
                    herinnering herinner, maar niet de gebeurtenis.</seg>
                <seg>Een soort beeld van het ding, niet het ding zelf.</seg>
                <seg>Afgevlakt, diepteloos.</seg>
                <seg>Een woordelijke beschrijving, geen zintuiglijke indruk.</seg>
                <seg>Mijn oom lijkt ook zo ver weg, zo onbekend.</seg>
                <seg>Heeft de stad zichzelf in me geprojecteerd, ervoor gezorgd dat ik me niets meer
                    herinner van mijn leven vóór ik hier arriveerde?</seg>
                <seg>Ik denk aan de jongeman die opgesloten zat in het kantoor, en ik vraag me af of
                    ik niet exact hetzelfde aan de hand heb maar dan in een groter kantoor, een
                    ruimere omgeving maar desalniettemin een onveranderlijke gevangenis.</seg>
                <seg>Een plek die zichzelf herhaalt onder invloed van een toeschouwer.</seg>
                <seg>Ik sta nog op de T van MARKT, en een kebabzaak staart me aan.</seg>
                <seg>De deur een lege mond, de ramen en luifels ogen met vermiljoenen wimpers.</seg>
                <seg>Natuurlijk.</seg>
                <seg>Ik ga naar binnen en zie de het dönervlees rondjes draaien op de verwarmde
                    spies.</seg>
                <seg>Glimmend.</seg>
                <seg>Het gebruinde, doorbakken vlees op de homp vormt een patroon, opnieuw een
                    boodschap, die traag voorbijglijdt met het draaien van de dönerspies.</seg>
                <seg>'Ga naar de muur,' staat er.</seg>
                <seg>Bij de volgende rotatie vormt het vlees: 'Daar ligt de sleutel.'</seg>
                <seg>Met leestekens en al.</seg>
                <seg>De uitbater staat met zijn armen over elkaar terwijl ik het vlees lees.</seg>
                <lb/>
                <seg>'Excusez-moi,' vraag ik aan de uitbater, 'Waar kan ik de muur vinden?'</seg>
                <lb/>
                <seg>De man rolt met zijn ogen, mompelt iets dat lijkt op 'wéér eentje' en zegt:
                    'Hier naar buiten, links, en dan de boulevard aflopen tot je niet verder kan.
                    Maar je kan er niet veel gaan doen, hoor.'</seg>
                <seg>Ik bedank hem en loop de boulevard af.</seg>
                <seg>Het heeft geen zin om dit te vertragen door tegen mezelf te praten.</seg>
                <seg>Het mag eindigen.</seg>
                <seg>De bomen ruisen achter me aan, laten hun bladeren als kleine letters vallen en
                    over de grond ruiselen, als om te zeggen dat ik me moet haasten, dat alles
                    onthuld zal worden.</seg>
                <seg>Ga nu maar.</seg>
                <seg>De boulevard eindigt als doodlopende straat in drie witte muren.</seg>
                <seg>Niet zo spectaculair als ik had gehoopt.</seg>
                <seg>Misschien had ik verwacht dat ik er geld in had kunnen stoppen en er
                    frituursnacks uitnemen.</seg>
                <seg>Er is een touw van de ene zijmuur naar de andere gespannen en in het midden
                    vastgeknoopt, om mensen weg te houden van de eigenlijke muur, de muur die telt,
                    de muur waar ik van het vlees naar moest zoeken.</seg>
                <seg>De muur is een beetje gewelfd, zie ik.</seg>
                <seg>Afgebogen.</seg>
                <seg>En plots, in een soort allesomvattende opwelling, probeert de stad me aan te
                    spreken, dit alles duidelijk te maken; alleen zo kan je een koortsdroom
                    beëindigen - klaarte die als een super soaker gevuld met rivierwater over je
                    heen spuit, het losmaken van knopen die in je maag zijn blijven zitten.</seg>
                <seg>De stad wil dat het mysterie me uit haar klauwen lost, dat voel je aan.</seg>
                <seg>Ik wacht tot de woorden als gebouwen in mij oprijzen.</seg>
                <seg>De verklaringen.</seg>
                <seg>Het oplossen van de verdwijning.</seg>
                <seg>Kom.</seg>
                <seg>Daal neer.</seg>
                <seg>Nu.</seg>
                <seg>Er valt een schaduw over de muur, de schim van een ding dat niet bestaat, of
                    iets dat buiten deze stad bestaat, een reusachtige hand, een oog, een
                    leeslampje, een ochtend- of avondzon, zijdelings, bijna verblindend, het licht
                    van een computer, een hand, meerdere handen, gepauwgroefde vingers die hun
                    sporen achterlaten op deze wereld, vetvlekken, speeksel; en door die schaduw zie
                    ik heel even dat de muur ook een soort hoogte heeft, dat het iets is waar je in
                    theorie over zou kunnen klimmen als je groot genoeg was, maar dat het haast
                    onvoorstelbaar lijkt dat je zoiets zou kunnen doen, want zo ver reiken de
                    woorden niet; en waarom zou je dat ook willen, want dan beland je in lege witte
                    ruimte, in het niets - de muur is een soort grens die me in deze kosmos
                    verankert, een grens die me scheidt van de toeschouwers.</seg>
                <seg>Ik ga dichterbij en probeer het touw nog los te maken door er met mijn vingers
                    aan te pulken, maar het is geen touw, slechts het idee van een touw, een soort
                    afdruk, een symbool dat dienstdoet voor wat in principe een touw had moeten zijn
                    maar het niet echt is, en het principe van de chaos en de verwarring die uit het
                    verstrengelde touw spreekt is net dat, het principe ervan, niet werkelijk de
                    chaos of de verwarring, en het ontsnappen uit de stad en de ontknoping van de
                    zoektocht is dus slechts het idee van een ontknoping.</seg>
                <seg>Niet werkelijk de ontknoping.</seg>
                <seg>De illusie <add seq="20200818183552" type="context" evidence="2152-2365"><metamark>Kun je dit punt niet beter maken als er een illusoire ontknoping is? Als er op het einde een ngelofelijk verband zordt gelegd tussen de marktkramer, de bankbediende en Marcel; die uiteraard de dader is.</metamark></add>ervan.</seg>
            </p>
            
            <p><seg>Voetnoot:<lb/>
                In deze sessie typt Meijen de opmerkingen van zijn redacteur over in Word comments. 'Alleen de kritische, niet de positieve.'
                Kleinere (taal-) suggesties voert hij rechtstreeks door. Bij deze sessie worden de typefoutcorrecties niet weergegeven. 
                In de volgende sessie verwerkt Meijen de opmerkingen in de tekst.
               </seg>
            </p>
        </body>
    </text>
</TEI>